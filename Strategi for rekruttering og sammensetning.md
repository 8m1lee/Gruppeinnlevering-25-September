Strategi for rekruttering, oppdatert
## Strategi for rekruttering

 Et prosjekt sin suksess avhenger i stor grad av hvordan gruppen settes sammen. Rekrutteringen må derfor være både oppgave orientert og menneskeorientert. Jacobsen(2016) understreker at prosjektets faglige sammensetning først bestemmes av de tekniske og faglige kravene prosjektet stiller, men at det i tillegg er avgjørende å vurdere personlige egenskaper samt vurdere hvordan medlemmene fungerer sosialt sammen (s.32). Prosjektmedlemmer må ikke bare ha riktig kompetanse, men også evner innen samarbeid, kommunikasjon og relasjonsbygging, grunnet prosjekter ofte innebærer stress og press. (Jacobsen, 2016, s. 32-34)

  I tillegg viser Jacobsen (2016) til at gode prosjektgrupper bør dekke flere teamroller:

* Produksjon: personer med solid fagkunnskap og gjennomføringsevne.

* Administrasjon: personer som skaper struktur og oversikt.

* Integrasjon: personer som ivaretar relasjoner og samhold.

* Entreprenørskap: personer som utfordrer etablerte løsninger og bidrar med nye perspektiver. (s.33)

  
Denne balansen i roller gjør at gruppen både kan levere faglig kvalitet, sikre god samhandling i gruppen og samtidig være innovativ.

Mangfold trekkes også frem som en sentral faktor. I følge Jacobsen (2016) kan prosjekter med relativt stort mangfold (f.eks. i fagbakgrunn, alder, erfaring og kjønn) ha bedre forutsetninger for innovasjon og utvikling. Samtidig må dette balanseres mot behovet for en viss grad av sosial og demografisk likhet, fordi likhet kan fremme tidlig tillit og redusere konflikter. (s. 34 -35)

Gjøsund og Huseby (2015) støtter denne forståelsen gjennom sin gruppepsykologiske tilnærming hvor de viser hvordan ulike roller (formelle og uformelle) og et visst mangfold i gruppesammensetningen kan styrke både oppgaveorientering og relasjonell dynamikk.

En ensidig sammensatt gruppe kan raskere oppleve rollekonflikter og stagnasjon, i motsetning har en heterogen gruppe et større potensial for kreativitet, fornyelse og læring.(s.29)

  

Rekrutteringsstrategi:

1. Dekke alle teamroller (produksjon, administrasjon, integrasjon, entreprenørskap)

2. Representasjon fra ulike instanser (kommunie, politikk, fagspesialister, brukere)

3. Tilrettelegge for mangfold, faglig og sosialt for å stimulere til innovasjon.

4. Balanseres med grad av sosial og demografisk likhet, for å skape tillit.

5. Vektlegge personlige egenskaper, samarbeidsevne, kommunikasjon og stressmestring.

  

Gjennom å kombinere fagkompetanse, teamroller, og et balansert mangfold, kan prosjektlederen rekruttere en gruppe som både har kapasitet til å nå målene og samtidig samarbeide effektivt gjennom hele prosjektperioden.

  
  
