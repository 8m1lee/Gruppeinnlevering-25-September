# 1 Strategi for sammensetning 

I tillegg til å utarbeide en strategi for rekruttering, må de nyrekrutterte medlemmene settes sammen på en strategisk måte, slik at medlemmene etablerer bra dynamikk innenfor prosjektgruppene. Når gruppene først blir slått sammen, er det viktig å forstå hvordan de kan utvikles.

## Tuckmanmodellen

Med prosjektgrupper som består av heterogene fagbakgrunner, må prosjektledere som Erling, forstå hvordan disse nylig sammensatte gruppene kommer til  å samarbeide i gruppens livstid. I 1965 publiserte en sosialpsykolog, kjent som Dr. Bruce W. Tuckman, sine ideer om de fire fasene til teamutvikling. I utgangspunktet er teamutvikling prosessen der en gruppe settes sammen for å danne en sammenhengende enhet, der de jobber sammen mot et felles mål. Men, for at disse gruppene skal kunne lykkes, må det etableres roller og ansvar. Dr. Bruce W. Tuckman diskuterte at fasene i starten var _forming_, _storming_, _norming_ og _performing_. Likevel, i 1977, la Tuckman til den femte og siste fasen i modellen, kjent som _adjourning_. Å forstå denne modellen kan hjelpe ledere å organisere, veilede og styrke gruppesammensetningen til å forbedre samarbeidet.

 -   Forming: I Tuckman sin modell er det ulike forventede situasjoner i hver av fasene. Den første fasen en gruppe blir å møte på er _forming_.  I denne fasen er det ofte lite engasjement mellom medlemmer av nylig dannede grupper, og bidraget til arbeidet er ofte minimalt. Når man jobber med folk fra ulike fagbakgrunner, er det viktig å tydelig avklare de ulike rollene, målene og forventningene for å skape trygghet og mindre usikkerhet innenfor gruppene.

 -  Storming: Når prosjektet har kommet i gang, kan det oppstå uenigheter og frustrasjoner innenfor gruppene. Dette er tegn på den neste fasen i Tuckmanmodellen, _storming_. I _storming-fasen_ kan medlemmer føle at det er årsaker som forhindrer individenes eller gruppens progresjon i arbeidet, og ofte rettes følelsene mot individuelle gruppemedlemmer eller gruppeledere. Årsaken til dette kan være at de ulike fagbakgrunnene i gruppene skaper ulike metoder og prioriteringer, noe som eventuelt starter konflikter.

 -  Norming: I gruppens livstid begynner medlemmene å kjenne til normer innenfor gruppene, der en forventet arbeidskultur blir etablert. Da har man begynt på _norming-fasen_. I motsetning til _forming-fasen_ er det nå høyere arbeidsengasjement innenfor gruppene og å formidle konstruktiv kritikk har blitt normen.

  -  Performing: Over tid skaper disse normene god gruppe dynamikk, som fører til et godt miljø mellom gruppene. På den fjerde fasen, _performing_, har medlemmene blitt godt kjent med hverandre, der gruppene spiller på hverandre sine styrker og svakheter. De ulike medlemmene har blitt kjent med egne roller, og sammen skaper flyt i gruppens prestasjon.

 -  Adjourning: Når gruppene overkommer _performing-fasen_, er _adjourning_, den siste fasen. Ofte kan gruppper vare i lengere tid, når slutten på gruppens livstid nærmer seg, må de eventuelt oppløses. Dette er punktet der gruppene er ferdig med hele prosjektet og prosjektet avsluttes med å gå gjennom hva som gikk galt og bra. Ledere og gruppemedlemmer kan bruke erfaringen til demmes neste prosjekt (Institute of Project Management, 2025).

## Planlegging i hensyn med Tuckmanmodellen

Ved å forstå denne modellen, kan Erling tidlig planlegge for hver fase i prosjektet for å få gruppen raskt i gang og på rett spor. Først på _forming_ kan Erling ta hensyn til at rollefordeling blir tydeliggjort, der det anbefales at han tar en gjennomgang av prosjektmålene for å legge til rette for tidlig framgang i prosjektet.  
Deretter på neste fase, _storming_, burde Erling etablere en plan som sørger for at uenigheter kan bli håndtert konstruktivt, der de i tillegg kan arrangere møter som setter lys på å kommunisere medlemmenes tanker og frustrasjoner. Disse møtene kan eventuelt utvikle medlemmenes forståelse om hverandre. På _norming-fasen_ anbefales det at han fortsetter å arrangere møter som i stedet evaluere gruppens arbeid så langt, og om rutinene følges, Dette sørger for at gruppenes arbeidsressurser blir effektivt brukt.  
Videre, på _performing_, med tanke på Erling sitt begrensede tid og budsjett, bør han sørge for at gruppene blir å raskt nå denne fasen, slik at det som må bli gjort blir fullført. Erling bør sørge for at endringer i gruppens miljø, for eksempel, dersom nye medlemmer dukker opp, ikke påvirker gruppenes prestasjon eller setter dem tilbake i tidligere faser.  
I den siste avslutningsfasen, _adjourning_, kan Erling bruke denne muligheten til å etablere en siste evaluering av hele prosjektet, og deretter bruke erfaringen til i å forbedre prosessen i fremtidige prosjekter (Stein, u.å.).
Strategi_for_rekruttering
# *Strategi for rekruttering*

*God rekruttering er avgjørende for et godt resultat. I en hver organisasjons suksess er god rekruttering en viktig komponent. Rekruttering er prosessen en organisasjon bruker for å identifisere, tiltrekke og ansette kandidater til ledige stillinger. Å ha rett kompetanse på rett sted kan være avgjørende for å nå virksomhetens mål.*

*Med en god og effektiv rekrutteringsprosess sikrer man at en har både rette ferdigheter men samtidig også personer som passer inn i organisasjonens kultur og verdier. Ved god
rekruttering er fordelene mange og tiden man bruker på rekruttering er en investering i bedriftens fremtid. Dette er grunnet økt produktivitet, bedre kostnadskontroll, godt arbeidsmiljø og lavere turnover som igjen gir en stabil arbeidsstyrke og langsiktige resultater.*

###  *Steg 1 - tenk over dine behov!*

*Før du går i gang med rekrutteringsprosessen er det viktig å få en oversikt over hvilke behov organisasjonen har. Er horisonten kort eller lang? Fast eller midlertidig stilling? Hvilke ferdigheter og erfaringer er nødvendige? Hvilke personlige egenskaper trengs? Her er det også viktig å huske på at du har ulike teamroller som skal fylles som produksjon, administrasjon, integrasjon og entreprenørskap.*

### *Steg 2 - analyser!*

*En jobbanalyse er en prosess for å samle og evaluere informasjon om en jobb eller prosjekt. En god jobbanalyse er et godt verktøy for å få en oversikt over hvilke kompetanse du trenger i ditt team. Her er en [link](https://arbeidsgiver.dfo.no/strategisk-hr/inkluderingsarbeid/bli-bedre-pa-rekruttering/hvordan-gjore-en-jobbanalyse) til en god guide for jobbanalyse.*

### *Steg 3 - annonser!*

*En viktig del av prosessen er å nå ut til de rette kandidatene. Her finnes det mange gode plattformer som du har til disposisjon. Finn.no, LinkedIn og kommunens egne nettsider er gode steder å publisere stillingsannonser. Du kan også bruke steder som Jobylon, Reachmee og Indeed for å nå ut til flere kandidater. Disse plattformene er gode å bruke for å administrere søknader og kommunisere med kandidater effektivt. Her kan du også lage personlige søknadsskjemaer og tester som hjelper deg å finne de rette kandidatene for stillingen din.*

### *Steg 4 - gjennomgå kandidater!*

*Nå er du klar for å gå gjennom søknader. Her er det viktig å ha en strukturert tilnærming slik at du ikke går glipp av potensielt gode kandidater. Lag gjerne en ideell liste med kriterier du ønsker at personene skal ha. Her kan du ta utgangspunkt i jobbanalysen du gjorde i steg 2 samt notatene dine for behov i steg 1.*

### *Steg 5 - kall inn til intervju!*

*Intervju er en viktig del av rekrutteringsprosessen. Her får du muligheten til å bli bedre kjent med kandidatene og deres erfaringer i tillegg til at du får en bedre personlig inntrykk. Forbered gode spørsmål på forhånd og pass på at du får dekker dine viktige punkter. Du kan også vurdere å bruke caseoppgaver eller tester for å få et grundigere inntrykk av kandidatenes ferdigheter.*

### *Steg 6 - ta en beslutning!*

*Når du nå har gjennomført intervjuene er det på tide å ta en beslutning. Vurder kandidatene etter hva som passer best for stillingen og prosjektet. Husk å ta hensyn til både faglige kvalifikasjoner og personlige egenskaper. Sjekk også alltid referanser for å få en bedre forståelse av kandidaten.*

### *Steg 7 - onboarding!*

*Onboarding er å integrere nye ansatte i organisasjonen. En god onboardingprosess er viktig for å sikre at nye ansatte føler seg velkomne men også blir raskt produktive i sin nye rolle. Her er noen gode tips; lag en plan for de første dagene og ukene. Her kan du inkludere introduksjoner til teamet, opplæring, og informasjon om prosjektets kultur og verdier.*

*Ved å følge disse stegene for rekruttering vil du ha et godt utgangspunkt videre arbeid i prosjektet. Det er mennesker som er hjertet av prosjektet, og deres engasjement, kreativitet og samarbeid er avgjørende for suksess!*


 Desing-av-første-møte
## 2 Design av første møte
Oppstartsmøtet i et prosjekt er en kritisk arena for å etablere felles forståelse, bygge relasjoner og legge grunnlaget for et effektivt samarbeid. For et heterogent team som i Erling sitt prosjekt, der deltakerne har ulik faglig bakgrunn, roller og forventninger, blir det særlig viktig å strukturere dette første møtet på en måte som både ivaretar prosjektets formelle mål og skaper en positiv sosial dynamikk. Formålet er å gå ut av møtet med en felles forståelse av prosjektets hensikt, tydelig avklarte roller og en opplevelse av å være del av et team.
En hensiktsmessig agenda bør starte med en introduksjonsrunde. Denne bør ikke begrenses til en formell presentasjon av navn, stilling og rolle, men også inkludere en kort, mer personlig del. For eksempel kan deltakerne dele hva de håper å bidra med i prosjektet eller en erfaring fra tidligere prosjekter som de ønsker å ta med videre (Slik kan du lage en god møteagenda for oppstartmøte ditt, 2024). Slik skapes rom for det som ofte kalles «pseudo-arbeid», aktiviteter som ikke direkte bidrar til prosjektets leveranser, men som bygger gjensidig tillit og kjennskap mellom deltakerne. Dette er særlig viktig i tverrfaglige grupper hvor ulikheter kan gi grobunn for misforståelser dersom det ikke etableres et grunnlag for åpen kommunikasjon (Liverød, 2019).  
Etter introduksjonen bør prosjektlederen presentere prosjektets bakgrunn og målsettinger. Her er det avgjørende å skape en felles forståelse av hvorfor prosjektet eksisterer og hva som skal oppnås. Det anbefales at målene presenteres både kvantitativt (for eksempel 20 % økt innbyggerengasjement) og kvalitativt (økt tillit mellom innbyggere og kommunen). Dette gir deltakerne en konkret og målbar ramme, samtidig som man åpner for en felles visjon. For å sikre involvering kan prosjektlederen invitere deltakerne til å stille spørsmål, komme med refleksjoner eller dele bekymringer knyttet til måloppnåelsen (Vårdal, 2019). 
Neste punkt i agendaen bør være gjennomgang av roller og forventninger. Prosjektlederen kan presentere en foreløpig rollefordeling, men legge til rette for diskusjon slik at teammedlemmene får eierskap til sine oppgaver. Det kan også være nyttig å introdusere teamroller i lys av klassiske prosjektroller som produksjon, administrasjon, integrasjon og entreprenørskap, slik at alle forstår hvordan de ulike bidragene komplementerer hverandre (Slik kan du lage en god møteagenda for oppstartmøte ditt, 2024). 
Mot slutten av møtet bør det settes av tid til å diskutere hvordan kommunikasjonen i prosjektet skal foregå i praksis. Dette kan inkludere valg av digitale samarbeidsverktøy, møtefrekvens og forventninger til oppfølging mellom møtene. Ved å etablere disse rammene tidlig sikrer man at alle deltakere vet hvordan de kan bidra effektivt og holde seg oppdatert.
Avslutningsvis bør prosjektlederen runde av med en oppsummering av hovedpunktene og tydeliggjøre neste steg i prosessen. Det kan være lurt å avslutte møtet med en kort, uformell aktivitet, som for eksempel en felles lunsj eller en lett icebreaker-oppgave. Dette bidrar til å forsterke den sosiale dimensjonen og skaper en positiv atmosfære som teamet kan bygge videre på.

# 3. Rammer for relasjonelle kontrakter

rammer-for-relasjonelle-kontrakter
kontrakter handler om å lage avtaler i et prosjekt som ikke bare tar for seg tid, kostnad og kvalitet, men også hvordan teamet skal samarbeide. Det betyr å sette klare forventninger til kommunikasjon, tillit og hvordan man håndterer konflikter. Målet er å skape et godt grunnlag for samarbeid og forebygge misforståelser og problemer underveis i prosjektet.
## 3.1 Hva er en relasjonell kontrakt?

En relasjonell kontrakt handler om mer enn leveranser: den definerer hvordan partene skal jobbe sammen. Viktige tema er:  
- **Felles mål og verdier** – en felles forståelse av prosjektets hensikt.  
- **Beslutningsprosesser** – hvem tar hvilke beslutninger.  
- **Kommunikasjonsrutiner** – tydelig struktur for møter og rapportering.  
- **Konflikthåndtering** – hvordan uenigheter håndteres før de eskalerer.  

Dette styrker både effektivitet og samarbeid (Turner & Müller, 2003).

## 3.2 Anbefalte elementer

1. **Felles mål og kriterier for suksess**  
   Prosjektgruppen bør enes om både kvantitative mål (f.eks. økt innbyggerengasjement) og kvalitative mål (f.eks. brukervennlighet og trivsel i teamet) (Lundin & Söderholm, 1995).

2. **Kommunikasjonsprotokoll**  
   Klare rutiner for møter, rapportering og beslutningsnivåer. Dette gir åpenhet og gjør det enklere å ta opp utfordringer tidlig.

3. **Konflikthåndtering**  
   Avtal en enkel prosess: først internt i teamet deretter med prosjekteieril.

4. **Tillitsbygging og samarbeid**  
   Kontrakten bør fremme respekt, åpenhet og samarbeid, støttet av sosiale aktiviteter og workshops som styrker teamkulturen.

5. **Fleksibilitet**  
   Prosjekter endres, Kontrakten må inneholde mekanismer for å håndtere endringer i tid, budsjett eller krav.

## 3.3 Implementering

Prosjektet bør starte med et møte der kontrakten diskuteres og forankres hos alle parter. Deretter kan den revideres jevnlig ved milepæler. På den måten fungerer kontrakten ikke bare som et juridisk dokument, men som et **aktivt verktøy for samarbeid og tillit**.

---

## Referanser
•	Lundin, R. A., & Söderholm, A. (1995). A theory of the temporary organization. Scandinavian Journal of Management,
   
• Turner, J. R., & Müller, R. (2003). On the nature of the project as a temporary organization. International Journal of Project Management,
=======

# 4 proaktive-mekanismer-for-konflikthåndtering

# **Proaktive mekkanismer for konfikthåntering**
I en prosjektgruppe som denne er det alltid risiko for at konflikter kan oppstå og eskalerer. Derfor er det viktig at gruppen reflekter over dette tidlig i prosessen. Det finnes fler proaktive mekanismer som kan iverksettes for å forebygge konflikter og legge et godt grunnlag for konflikthåndtering underveis i prosjektet. 

**Forventnigsavklaring**

Ved å gjennomføre en forventningsavklaring ved prosjektstart enten i det første møtet eller ved en sosial samling i forkant av prosjektets offisielle start. I en forventningsavklaring er det viktig at alle får anledning til å utrykke sine forventninger til arbeidsmengde, innsasts de ønsker å lege i prosjektet og ønskende roller og ansvar innad i gruppen. I tillegg er det viktig å diskutere verdier, normer, prinsipper og kommunikasjonsformer man ønsker å legge som grunnlag i prosjektsamarbeidet.
Gjennom en åpen og strukturert forventningsavklaring kan gruppen etablere felles normer og kommunikasjonspraksiser som skaper trygghet og reduserer risikoen for misforståelser og uenigheter i prosjektet. 

**Strukturerte møter**

Ved å ha regelmessige statursmøter blir det skapt forutsigbarhet og åpenhet i gruppa. Her er det viktig å sette av tid til å snakke gjennom arbeidsflyt, fremdrift og eventuelle utfordringer. Slike møter gir muligheter for medlemmene til å komme med innspill og avklare usikkerheter eller misforståelser på et tidlig stadium. 

**Beslutninger**

Det er avgjørende for gruppen at de på forhånd har snakket om og skapt en enighet rund hvordan uenighet skal adresseres og hvordan beslutninger skal tas. I grupper hvor dette er tydelig avklart tidlig i prosessen, blir uenigheter og konflikter lettere og håndter før de eskalerer. Dette gir også trygghet i gruppa og reduserer risikoen for fastlåste situasjoner. 

**Konfliktforebyggende prosedyrer**


Det er viktig at prosjektgruppen setter tydelige rammer for hvordan konflikter i gruppa skal håndteres. Ved å ha en enkel og strukturert prosedyre kan avklare uenigheter raskt. En slik prosedyre kan se slik ut:
* _Tidsramme for løsning_: Ved konflikter mellom gruppemedlemmer skal disse løses på en saklig måte mellom de medlemmene det gjelder innen 48 timer.
* _Bruk av prosjektleder som tilrettelegger_: Hvis medlemmene ikke klarer å komme til enighet eller løse konflikten skal saken løftes til prosjektleder (i dette tilfelle Erling) som bidrar med en kort , løsningsorienter dialog.
* _Involvering av en tredjepart_: Ved vedvarende eller fastlåse konflikter kan en tredjepart involveres for å løse konflikten. 

En slik prosedyrer skaper en forventing til hvordan konflikter skal og en trygghet på at konflikter ikke bli liggende uløste. 

**Oppsummering**

For Erlings prosjekt vil proaktive mekanismer for konflikthåndtering være avgjørende for prosjektets suksess. Gjennom tydelig forventningsavklaring, satte møter, avtalte beslutningsprosesser og en enkel prosedyre for konflikthåndtering vi gruppen kunne skape trygghet, forutsigbarhet og godt samarbeid på tvers av fagområder og interesser. 



Kildeliste
# Kildeliste

Institute of Project Management. (2022, Desember 09). The 5 Stages of Team Development: Tuckman’s Model. Institute of Project Management: https://instituteprojectmanagement.com/blog/the-5-stages-of-team-development/ 

Stein, J. (u.å.). Using the Stages of Team Development. MIT Human Recources: https://hr.mit.edu/learning-topics/teams/articles/stages-development 

	Lundin, R. A., & Söderholm, A. (1995). A theory of the temporary organization. Scandinavian Journal of Management,
   
• Turner, J. R., & Müller, R. (2003). On the nature of the project as a temporary organization. International Journal of Project Management,

 Kildeliste
•	Jackobsen, D.I (2016) Engangsorganisasjonen (1.utg) fagbokforlaget 

•	Slik kan du lage en god møteagenda for oppstartmøte ditt (2024, 15.april) Nobo, https://www.noboeurope.com/no-no/blog/nobo/articles/prosjekt-kick-off-mote-agenda/<img width="470" height="58" alt="image" src="https://github.com/user-attachments/assets/26929731-76db-4fe1-8758-5f18e6371937" 

•	Liverød, S.R (2019, 26.august) Pseudoarbeid og pakkeforløp kveler oss, Webpsykologen, https://www.webpsykologen.no/artikler/124-pseudoarbeid-og-pakkeforlop-kveler-oss/<img width="470" height="62" alt="image" src="https://github.com/user-attachments/assets/5b831a8a-792b-4e6c-9b4f-557781eb3fe3" 

•	Vårdal, L (2019, 17. juni) Kvalitative og kvantitative metoder, NDLA, https://ndla.no/nb/r/verktoykassa---for-larere/kvalitative-og-kvantitative-metoder/1cd8ecb217<img width="470" height="57" alt="image" src="https://github.com/user-attachments/assets/a238eb21-4166-4872-a01c-d4be03af1438" 

*  Gjøsund, P., & Huseby, R. (2015). To eller flere... Basiskunnskaper i gruppepsykologi (4. utg.). Cappelen Damm Akademisk
*  Jacobsen, D. I. (2016). Engangsorganisasjonen
*  Denne oppgaven har også språkmodellen GPT-5 via ChatGPT+ for å forbedre setningsstrukturer og grammatiske feil. Jeg har ikke brukt den til å skrive hele avsnitt, men til å bearbeide min egen tekst. 

Statensarbeidsgiverportal: https://arbeidsgiver.dfo.no/rekruttering-i-staten/rekrutteringsprosess
Jobbanalyse, Statensarbeidsgiverportal: https://arbeidsgiver.dfo.no/strategisk-hr/inkluderingsarbeid/bli-bedre-pa-rekruttering/hvordan-gjore-en-jobbanalyse
Eget arbeid fra tidligere jobb innen HR
GPT.uio er brukt for å forbedre min egen tekst ved skrivefeil og struktur.
HR Norge. https://www.hrnorge.no/tema/ressursplanlegging-og-rekruttering/mangfold-og-inkludering

